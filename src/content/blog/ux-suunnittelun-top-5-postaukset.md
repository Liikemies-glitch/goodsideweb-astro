---
title: Suosituimmat ux-suunnittelun aiheet mikroblogissa
pubDate: '2024-10-21T13:26:49.000Z'
description: >-
  Nämä UX-suunnittelun arvo -blogin postaukset kiinnostavat ihmisiä
  eniten: käyttäjätutkimus, burgermenu, Jakob's Law, UX-kirjoittaminen ja
  persoonat.
author: mikki
tags:
  - Käyttökokemus
  - UX-suunnittelu
  - Käyttäjätutkimus
heroImage: ../../assets/blog/images/ux-suunnittelun-top-5-postaukset/featured.webp
heroImageAlt: UX-suunnittelun mikroblogi TOP 5 postaukset
---

## Tiivistelmä

LinkedIn-alustalla julkaistun UX-suunnittelun arvo -mikroblogin viisi suosituinta aihetta ovat käyttäjätutkimus, burgermenu-suunnittelu, Jakob's Law, UX-kirjoittaminen ja käyttäjäpersoonat. Nämä postaukset keräsivät tuhansia katselukertoja ja runsaasti vuorovaikutusta. Artikkelissa analysoidaan, miksi juuri nämä aiheet resonoivat UX-ammattilaisten ja SaaS-yritysten keskuudessa, ja miten ne liittyvät käyttäjälähtöiseen suunnitteluun.

Toukokuusta 2024 alkaen olen kirjoittanut UX-suunnittelun arvo nimistä mikroblogia LinkedIn-alustalle. Kesällä tein ensimmäisen [koontipostauksen](https://goodside.fi/ux-suunnittelun-arvo/), johon kokosin datan postauksen tykkäyksistä, katselymääristä ja uniikeista lukijoista. Postaus nousikin suosituimmaksi blogikirjoituksesta kesä- ja heinäkuun ajaksi, joten ajattelin kirjoittaa siitä uudestaan ja tällä kertaa siitä näkökulmasta, että pohdin miksi tietyt aiheet kiinnostavat. Valitsin syyniin viisi eniten huomiota saanutta postausta LinkedIn alustalta. Alla listaus postauksista sekä linkit LinkedIn-postauksiin.

## 1. Käyttäjätutkimukset - ihmiskeskeisen suunnittelun supervoima

* Impressions: 11040 
* Unique Views: 6463 
* Tykkäykset: 129 
* Kommentit: 23 
* [Linkki postaukseen](https://lnkd.in/dWsX4e2m)

### Miksi aihe kiinnostaa?

Olen ollut IT-alalla vuodesta 2017 saakka ja siitä asti työskennellyt UX-suunnittelijoiden kanssa. Korkeakoulusta ja N&N Groupin materiaaleista oppinsa saavan, ja ihmiskeskeiseen suunnitteluun, keskittyvä ammattiryhmä ovat vakuuttuneita käyttäjätutkimuksen merkityksestä. Usein liiketoimintajohto, ja mid-manager taso ei ole samaa mieltä. 

Tuoteomistaja tietää parhaiten on sellainen ajatus ja asenne, johon moni suunnittelu käytännössä törmää. Tuolla kipuillaan paljon sitä, että UX-suunnittelijalle ei anneta budjettia ja vapautta tehdä sitä mitä ihmiskeskeiseksi tai käyttäjäkeskeiseksi suunnitteluksi kutsutaan. 

**Oli totuus mikä hyvänsä kuvittelen, että tämän vuoksi aihe kiinnostaa. Kaikkien mielestä tän tekeminen on käytännössä todella tärkeää mutta vain harva tätä oikeasti tekee.**

The Good Side ratkaisee tämän haasteen UXR-tuotteistuksella. Myydään siis jatkuvaa käyttäjätutkimusta ja integroidaan se kiinteäksi osaksi SaaS-tuotekehitystä.

## 2. Burgermenu - kuka voi olla suunnittelija?

* Impressions: 10894 
* Unique Views: 6736 
* Tykkäykset: 51 
* Kommentit: 51 
* [Linkki postaukseen](https://lnkd.in/dh9FiXsh)

### Miksi aihe kiinnostaa?

Eniten tän postauksen tekemisessä aikoinaan jännitti se, että kuuluuko burgermenu edes UX-suunnittelijan tontille? Joojou design on universaalia eli suunnittelija voi suunnitella huonekaluja, pakkauksia, taideteoksia, soittimia, rakennuksia, äppejä tai ihan mitä vaan. Tottakaik se siis kuuluu UX-suunnittelu aiheeseen. Tai sitten ei. 

Ongelma on siinä, että noi hampurilaisvalikot yhdistetään intuitiivisesti enemmän webbisivuihin eikä niinkään digitaalisten palveluiden, SaaS-palveluiden tai B2B-softien käyttäjäkokemukseen. Koskan meidän pääkohderyhmä on SaaS-yritykset niin haluaisin, että kontentti ja osaaminen yhdistyy nimenomaan tämän kohderyhmän tarpeisiin.

Tämä postaus herätti kiinnotusta kahdesta syystä:

1. **Postauksessa oli kuva hampurilaisesta** - mikä tietenkin herättää tietotyötä tekevän mielekiinnon 
2. **Aihe on helposti lähestyttävä** - siinä keskusteltiin aiheesta, johon monella oli sanottavaa - ei pelkästään UX-suunnittelijalla vaan laajasti myös web-designereilla

The Good Side auttaa SaaS-yrityksiä kehittämään käyttöliittymäratkaisuja, jotka toimivat sekä mobiilissa että desktop-ympäristöissä, ja ovat intuitiivisia käyttäjille.

## 3. Jakob's Law - koska Nielsen niin sanoo

* Impressions: 10532 
* Unique Views: 6377 
* Tykkäykset: 70 
* Kommentit: 14 
* [Linkki postaukseen](https://lnkd.in/drpfy_re)

### Miksi aihe kiinnostaa?

UX-lait ovat siinä mielessä erinomaisesti nimetty konsepti, että lait koskettavat kaikkia. Siinä tulee mukana sellainen virallinen klangi, joka antaa heti painoarvoa itse asialle. Toki vain silloin jos asia itsessään on esitetty asiayhteyteen sopivalla tavalla. 

Tämä postaus oli kiinnostava myös siksi, että siinä oli kohtalaisen helppo kansantajuistaa asiantuntijatyötä. Kun avaa lain sisällön niin kenellä tahansa on mahdollisuus ymmärtää minkä takia UX-suunnittelijan työ on asiantuntijatyötä ja miksi siitä kuuluu maksaa 130euroa/tunti.

Myös kuva postauksessa selkeästi auttaa asiantuntijasisällön jakamisessa. Tämäkin teksti on sellainen, että idea aukeaa lukijalle nopeasti kun edes hetkeksi pysähtyy lukemaan. Tässä postauksessa kuva oli erityisen toimiva koska siinä oli jokaiselle tuttu taskulaskin.

The Good Side soveltaa Jakobin lakia SaaS-tuotteiden kehityksessä varmistamalla, että käyttöliittymät seuraavat käyttäjille tuttuja malleja ja käyttäytyvät johdonmukaisesti heidän odotustensa mukaisesti.

## 4. UX-kirjoittaminen ja microcopy - pieni niche josta kukaan ei puhu

* Impressions: 7775 
* Unique Views: 4679 
* Tykkäykset: 89 
* Kommentit: 12 
* [Linkki postaukseen](https://lnkd.in/ddHrysW3)

### Miksi aihe kiinnostaa?

Tunnen vain yhden UX-kirjoittajaksi itsensä kutsuvan henkilön. Suomi on niin pieni maa, että microcopylle ja UX-kirjoittamiselle on todella vähän kysyntää. Sen takia se tehdään aina yhtenä työvaiheena osana UX- tai web-designerin työtä. 

Sääli sinänsä koska hyvä kirjoitustaito ei välttämättä ole jokaisen suunnittelijan vahvuus. Mutta usein juuri microcopy tai ux-kirjoitus voi vaikuttaa kokemukseen merkittävästi tai voi olla se ratkaiseva tekijä, joka nostaa vaikka verkkokauppasi konversiota.

Myös tässä postauksessa oli pari kuvaa, joissa esimerkkinä käytin tunnistettavia palveluita, joiden microcopyä kommentoin. Ehkä kuva oli tässäkin aiheessa se mikä veti puoleensa huomiota. Myös aihe on erittäin harvinainen eli erityisesti verkostossani olevat suunnittelijat kävivät ahkerasti tykkäämässä tästä postauksesta.

The Good Side integrooi UX-kirjoittamisen osaksi SaaS-tuotteiden kehitysprosessia, varmistaen että sovelluksissa käytetty kieli on selkeää, käyttäjiä ohjaavaa ja brändin mukaista.

## 5. Persoonat - ei jokaisen suunnittelijan hommaa

* Impressions: 7199 
* Unique Views: 4037 
* Tykkäykset: 33 
* Kommentit: 24 
* [Linkki postaukseen](https://lnkd.in/dDN35Hjg)

### Miksi aihe kiinnostaa?

Käyttäjäpersoonat ovat edelleen kiistelty aihe. Usein käyttäjäpersoonat luodaan väärin tai tätä työkalua käytetään väärässä asiayhteydessä, jolloin hyöty on tasoa "hauska meemi". Itse asiassa tästä on paljon meemejä missä mollataan kaikenlaisten demografisin perustein luotuja persoonia.

Ehkä juuri näistä syistä tämä postaus keräsi paljon lukijoita. Myös tämä työkalua on sellainen, että ken ikinä tätä käyttääkin, sopii toivoa, että tietää mitä tekee. Kunnollinen asiayhteyden tunteminen ja käyttäjäkokemus on aina hyvän muotoilun ja suunnittelun taustalla. 

Sen takia persoonien luominen ammattimaisin menetelmin pitää olla vakavasti otettava työkalu eikä mikään meemigeneraattori. The Good Side auttaa SaaS-yrityksiä luomaan dataan perustuvia, aitoja käyttäjäpersoonia, jotka todella edustavat tuotteen kohdeyleisöä ja auttavat tekemään parempia suunnittelupäätöksiä.

## Mitä voimme oppia suosituimmista UX-aiheista?

Analysoidessani suosituimpia postauksia, nousee esiin muutama selkeä teema:

1. **Käyttäjäymmärrys on kaiken perusta** - Käyttäjätutkimus ja persoonat keräsivät paljon huomiota, koska ne muodostavat perustan käyttäjäkeskeiselle suunnittelulle
  
2. **Konkreettiset aiheet houkuttelevat** - Burgermenu kuten myös UX-kirjoittaminen ovat konkreettisia, heti tunnistettavia aiheita, joihin monilla on mielipide
  
3. **Tieteellinen lähestymistapa luo uskottavuutta** - Jakobin laki tarjoaa teoreettisen viitekehyksen intuitiiviselle muotoilulle, mikä vetoaa sekä aloittelijoihin että ammattilaisiin

The Good Side yhdistää nämä teemat tarjoamalla kokonaisvaltaista design-konsultointia SaaS-yrityksille, painottaen käyttäjätutkimuksen, käyttäjäpolkujen suunnittelun ja tuotepositioinnin integroimista.

## Yhteenveto

UX-suunnittelun suosituimmat aiheet LinkedIn-mikroblogissa osoittavat, että käyttäjälähtöisyys, selkeys ja konkreettisuus kiinnostavat sekä ammattilaisia että päättäjiä. Nämä teemat muodostavat myös The Good Siden lähestymistavan ytimen SaaS-yritysten design-konsultoinnissa.

Oletko kiinnostunut kehittämään SaaS-tuotteesi käyttäjäkokemusta käyttäjätutkimuksen, selkeän kirjoittamisen ja intuitiivisen käyttöliittymäsuunnittelun avulla? [Ota yhteyttä](/contact) The Good Siden asiantuntijoihin ja käynnistetään yhteistyö.

**Mikki Aalto-Ylevä** 040 869 8887 mikki@goodside.fi