---
title: Miten tuotetaan maailmanluokan UX?
pubDate: '2024-09-18T09:22:21.000Z'
description: >-
  Prosessi jonka kautta itse aina ajattelen UX&#x2d;kehityshankkeita, on
  miljoonaan kertaan käytetty.. lue koko juttu.
author: moretagoy
tags:
  - UX
heroImage: images/miten-tuotetaan-maailmanluokan-ux/featured.png
heroImageAlt: Miten tuotetaan maailmanluokan UX?
---

Jos klikkasit tätä artikkelia, sinulla on ehkä palvelu, josta tiedät ettei se ole ihan timanttisessa kunnossa. Ehkä aika on ajanut siitä ohi, tai pyörittelet edelleen sitä versiota joka koitettiin saada nopeasti valmiiksi. Ehkä ei ole ollut budjettia jatkokehittää, tai projektista puuttui kaikkiaan suunnittelija. Kaikki nämä ovat niitä syitä, joista keskustelemme asiakkaidemme kanssa. En halua rakentaa sinulle mitään tarinaa siitä miten mystisen prosessin kautta saat parannettua omaa palveluasi. Prosessi jonka kautta itse aina ajattelen UX-kehityshankkeita, on miljoonaan kertaan käytetty "**tupla timantti**". Tästä on piirretty yhtä monta versiota kuin on tekijöitä, mutta perusajatus on aina sama. ![](images/miten-tuotetaan-maailmanluokan-ux/goodside-doublediamond-1024x598.jpeg)  

### Havainnoi ja ymmärrä

Tässä kohdassa oma tyylini on kerätä tietoa ihan jokaisesta suunnasta niin paljon kuin mahdollista ja varmistaa ettei tiettyjen ihmisten rooli tai asenne vaikuta liikaa kerättyyn palautteeseen. Monesti voidaan todeta, että ulkopuoliselle kerrotaan helpommin. Sen takia hoidan haastatteluja ja kerään tietoa ennemmin itse kuin että nojaisin pelkästään asiakasorganisaation keräämään dataan. Ihmisten kanssa keskustelu antaa minulle suunnittelijana todella paljon. Tämä jos joku on ihmisten kanssa tekemistä ja ihmismielen ymmärtämistä. Jos mahdollista, haluan aina myös havainnoida itse sitä kun loppuasiakkaat käyttävät palvelua. Se avaa omia silmiä yleensä paljon ja antaa sellaisia vastauksia joihin ei ole edes kysymyksiä olemassa.

### Tarkenna ja tajua

Kaiken kerätyn tiedon analysointi ja jäsentäminen ottaa aikaa. Tässä kohtaa teen myös paljon vertailua kilpailijoihin ja kerään esimerkkejä toimialan ulkopuolelta. Olen huomannut että oma supervoimani on eri asioiden yhdistäminen ja isojen kokonaisuuksia hahmottaminen ja jäsentely. Näen ja tunnistan yhtymäkohtia jotka eivät ole niin tunnistettavia ja sitä kautta löydän uudenlaisia kohtia joita voidaan kehittää. Tämä vaihe vaatii todella paljon yleensä sitä, että jättää mielipiteet pois ja keskittyy vain prosessiin.

### Kehitä ja kokeile

Kolmannessa vaiheessa aletaan rakentamaan aihioita, prototyyppejä ja palveluita joilla voi yrittää todentaa eri ideoiden ja konseptien toimivuutta. Tässä on apua siitä, että näitä projekteja on tehnyt satoja. Olen joskus todennut että iso osa asiakkaista tekee vastaavia projekteja kerran viidessä vuodessa, kun itse teen niitä vähintään kymmenen joka vuosi. Kokemus antaa selkänojaa ja laajentaa ymmärrystä siitä, mihin suuntaan eri asioita kannattaa ja voi viedä. Luovuus saa kukkia tässä hetkessä niin paljon kuin mahdollista. Mikään idea tai ajatus ei ole vieläkään huono, vaan kaikki mahdollinen kirjataan ylös.

### Tuota ja testaa

Kun aihioista ja konsepteista alkaa olla riittävästi ajatuksia, että mitä valitaan ja minkä kanssa edetään, voidaan alkaa prototyyppejä rakentaa siten että niitä voi testata oikeilla käyttäjillä. Edellisen vaiheen versiot jotka lähinnät auttoivat konseptin keskustelun tukena, eivät palvele yleensä enää tässä vaiheessa. Tässä kohtaa kuluu niin post-it lappuja kuin kahvia. Kerätään palautetta, testataan, optimoidaan, analysoidaan kerättyä tietoa ja yritetään oppia niin paljon kuin mahdollista siitä, mikä tässä tapauksessa toimii ja mikä ei.

### Jakele ja skaalaa

Valmis on parempi kuin täydellinen. Kun meillä on "koodattu versio v.1" käytössä, voimme siirtyä varsinaiseen kehittämiseen. Tässä kohtaa pitää ymmärtää ettei vielä mitään ole oikeasti valmista, vaan meillä on vasta ensimmäinen versio tulilla. Tässä kohtaa korostuu osaaminen, kokemus ja asioiden laaja-alainen ymmärrys. Data driven jatkokehitys halailee konepellin alla toiminnallisuuksien ja palvelulehityksen kanssa aktiivisesti. Tunnistetaan kehityskohteita kun dataa saadaan enemmän, opitaan sen pohjalta mitä pitäisi vielä edelleen muuttaa.

## Tuhkasta timantteja?

No, miten siis saat oman palvelusi fenixin lailla nousuun? Jos oikein rautalangasta väännetään, niin tässä yksinkertainen lista juuri sinulle. **Ymmärrä nykytilanne.** Anna asiantuntijan analysoida palvelusi ja koostaa huomiot. **Korjaa heti helpot huomiot.** Aloita pienistä asioista ja saa oppeja ja onnistumisia. **Aloita systemaattinen isompien muutosten suunnittelu.** Teemme yhdessä tiekartan joka tukee tavoitetta, mutta mahdollistaa sinne pääsyn pieninä hallittavina paloina. **Luota suunnittelijaan ja ymmärrä asiakkaita.** Laita hetkeksi omat fiilikset sivuun ja koita keskittyä vain siihen mitä asiakkaasi tarvitsevat ja sanovat. **Anna asiakkaiden ja datan puhua.** Kerätään ja analysoidaan sitä miten muutokset purevat ja tunnistetaan yhdessä sieltä uusia kehityskohteita. **Älä keksi pyörää uudestaan.** Iso osa UX-ongelmista johtuu siitä, ettei noudateta hyväksi havaittuja malleja eikä ymmärretä miten ihmiset käyttäytyvät.

## Koska aloitetaan?

Meidän kanssa UX:n parantaminen on helppoa. Saat itsellesi suunnittelijan joka on osa tiimiäsi ja toimii osana teidän arkea. Me teemme kaikkemme sen eteen, että saat rehellistä palautetta palvelustasi, aitoja käyttäjien kommentteja sekä käyttöliittymäsuunnittelua jossa ymmärretään ihmisiä. Luomme sinulle tarvittaessa samalla visuaalisen identiteetin ja sparraamme kaikesta liiketoimintaan liittyvästä kehittämisestä. Me ymmärrämme koodia ja liiketoimintaa, joten tiedämme minkälaisia palveluita kannattaa suunnitella jotta niiden tekninen toteutus on sujuvaa ja käyttö ilahduttavaa. Sovitaan aiheesta tapaaminen, jossa voidaan yhdessä keskustella siitä mitä tarpeita juuri sinulla on ja miten me voisimme niissä auttaa.   **Janne Gylling** janne@goodside.fi 044 750 4444  

Kuva lainattu. Alkuperäinen tekijä: Sakshi Bhardwaj. Product Designer | Google UX Design