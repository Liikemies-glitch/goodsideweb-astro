---
title: Käyttöliittymäsuunnittelu ja sen tärkeys
pubDate: '2024-07-10T10:40:25.000Z'
description: >-
  Netflixin käyttöliittymä on suunniteltu tukemaan liiketoimintaa ja
  asiakaskokemusta. Hyvällä suunnittelulla saat aikaan kannattavaa
  liiketoimintaa.
author: moretagoy
tags: ["Käyttöliittymäsuunnittelu", "UI", "Liiketoiminta"]
heroImage: ../../assets/blog/images/kayttoliittymasuunnittelun-tarkeys/featured.webp
heroImageAlt: Käyttöliittymäsuunnittelu ja sen tärkeys
---

Koska viimeksi katsoit elokuvan Netflixin kautta? Kuinka helppoa tai vaikeaa oli aloittaa elokuvan katsominen sen jälkeen kun löysit sopivan? Entä kuinka helppoa oli löytää jotain katsottavaa? Omaan makuun Netflixistä mielenkiintoisen sisällön löytäminen on todella vaivalloista ja sille on varmasti kaupallinen syy. Kun Netflix on aikanaan aloittanut, mediamuotona oli DVD-elokuvat. Sait postissa muutaman leffan ja kun olit ne katsonut ja palauttanut, sinulle tuli seuraavat. Tällä logiikalla kuukausittainen määrä joita voit katsoa pysyi jollakin tavalla loogisena. Netflix kuitenkin maksaa jokaisesta sisällöstä jota kulutat heidän kautta, eli se on heille epäedullista jos katsot kaikki elokuvat heidän palvelusta kuukauden aikana. Tämän takia Netflix on käytännössä tehnyt kaksi asiaa. Ensinnäkin, elokuvien ja sarjojen löytäminen on rakennettu niin, että suurin osa käyttäjistä selailee vain heille personoitua listaa sisällöstä. Toiseksi, Netflix on pyrkinyt siihen että suurin osa sisällöstä jota palvelun kautta kulutetaan, on heidän omaa tuotantoa.

> Hyvä käyttöliittymäsuunnittelu tukee liiketoimintaa, samalla kun se antaa asiakkaille tunteen hyvästä käyttökokemuksesta.

Netflix siis kulkee harmaalla alueella ja tasapainottelee sen kanssa, että kuinka yksinkertaiselta palvelu tuntuu ja kuinka helppo sieltä lopulta on sisältöä kuluttaa.

## Käyttöliittymäsuunnittelu liiketoiminnan tukena

Hyvällä suunnittelulla saat aikaan kannattavaa liiketoimintaa. Pienillä muutoksilla voit vähentää yhteydenottoja asiakaspalveluun, parantaa verkkokauppasi konversiota tai lisätä uutiskirjeiden tilaajia.

> Design ei ole koskaan irrallinen toiminta ja sen takia haluamme olla mahdollistamassa asiakkaillemme jatkuvana palveluna laadukasta suunnittelua järkevään hintaa.

Entinen esimieheni on joskus todennut, että suunnittelijat voidaan jakaa karkeasti kahteen ryhmään. On niitä jotka lukivat taidehistoriaa, värioppia ja tunnistavat Edefeltin taulut nimeltä. Ja sitten on heitä, jotka ymmärtävät liiketoimintaa, kaupallisuutta ja ymmärtävät loppuasiakkaiden tarpeita samalla kun luovat visuaalisesti miellyttäviä palveluita. Meidän kautta saat näitä jälkimmäisiä. **Janne Gylling** janne@goodside.fi 044 750 4444