---
title: Maailmanluokan UX-suunnittelu SaaS-tuotteille
pubDate: '2024-09-18T09:22:21.000Z'
description: >-
  Tehokas UX-suunnittelu noudattaa tupla timantti -prosessia: havainnointi, tarkentaminen, kehittäminen, testaus ja skaalaus. The Good Side tarjoaa asiantuntevaa UX-suunnittelua SaaS-yrityksille hyödyntäen käyttäjäkeskeistä lähestymistapaa ja dataohjattua kehitystä.
author: Mikki Aalto-Ylevä
tags:
  - UX-suunnittelu
  - SaaS-tuotteet
  - Käyttäjäkokemus
heroImage: ../../assets/blog/images/miten-tuotetaan-maailmanluokan-ux/featured.webp
heroImageAlt: Maailmanluokan UX-suunnittelu SaaS-tuotteille
---

## Tiivistelmä

**UX-suunnittelu** on kriittinen tekijä SaaS-yritysten menestyksessä. Tässä artikkelissa esittelemme **tupla timantti -prosessin**, joka on tehokas menetelmä käyttäjäkokemuksen parantamiseen. Käymme läpi viisi keskeistä vaihetta: havainnointi, tiedon analysointi, konseptointi, testaus ja skaalaus. The Good Side auttaa SaaS-yrityksiä toteuttamaan tämän prosessin ja luomaan käyttäjäkeskeisiä digitaalisia palveluita, jotka tukevat liiketoiminnan kasvua.

## Tunnistatko nämä UX-haasteet?

Jos klikkasit tätä artikkelia, sinulla on ehkä SaaS-palvelu, josta tiedät ettei se ole ihan timanttisessa kunnossa. Ehkä aika on ajanut siitä ohi, tai pyörittelet edelleen sitä versiota joka koitettiin saada nopeasti valmiiksi. 

Ehkä ei ole ollut budjettia jatkokehittää, tai projektista puuttui kaikkiaan suunnittelija. Kaikki nämä ovat niitä syitä, joista keskustelemme asiakkaidemme kanssa.

En halua rakentaa sinulle mitään tarinaa siitä miten mystisen prosessin kautta saat parannettua omaa palveluasi. Prosessi jonka kautta The Good Side lähestyy **UX-kehityshankkeita**, on miljoonaan kertaan käytetty "**tupla timantti**". 

## Tupla timantti -prosessi käytännössä

### Vaihe 1: Havainnoi ja ymmärrä käyttäjiä

Tässä kohdassa oma tyylimme The Good Sidella on kerätä tietoa **käyttäjistä** jokaisesta suunnasta niin paljon kuin mahdollista. Varmistamme ettei tiettyjen ihmisten rooli tai asenne vaikuta liikaa kerättyyn palautteeseen. 

Käyttäjätutkimuksessa hyödynnämme:

* **Haastatteluja** eri sidosryhmien kanssa
* **Käyttäjätestejä** todellisissa käyttöympäristöissä
* **Analytiikkadatan** syvällistä analyysiä
* **Kilpailija-analyysiä** markkinan ymmärtämiseksi

Monesti voidaan todeta, että ulkopuoliselle kerrotaan helpommin. Sen takia haastattelemme ja keräämme tietoa ennemmin itse kuin että nojaisimme pelkästään asiakasorganisaation keräämään dataan.

Käyttäjien havainnointi avaa silmiä ja antaa sellaisia vastauksia joihin ei ole edes kysymyksiä olemassa.

### Vaihe 2: Tarkenna ja analysoi

Kaiken kerätyn tiedon analysointi ja jäsentäminen ottaa aikaa. Tässä kohtaa teemme:

1. Perusteellista **käyttäjädatan analysointia**
2. **Kilpailija-benchmarkingia** toimialan parhaista käytännöistä
3. **Trendien kartoitusta** toimialan ulkopuolelta

Olen huomannut että The Good Siden supervoimana on eri asioiden yhdistäminen ja isojen kokonaisuuksien hahmottaminen. Näemme yhtymäkohtia jotka eivät ole niin tunnistettavia ja sitä kautta löydämme uudenlaisia kehityskohteita.

Tämä vaihe vaatii objektiivisuutta ja kykyä jättää omat mielipiteet sivuun, keskittyen vain prosessiin ja dataan.

### Vaihe 3: Kehitä ja konseptoi

Kolmannessa vaiheessa alamme rakentamaan **prototyyppejä** ja **konsepteja**, joilla voi todentaa eri ideoiden toimivuutta. Tässä on apua siitä, että The Good Side on tehnyt satoja vastaavia projekteja.

**SaaS-yritykset** tekevät vastaavia projekteja keskimäärin kerran viidessä vuodessa, kun taas me toteutamme niitä vähintään kymmenen vuosittain. Tämä kokemus antaa selkänojaa ja laajentaa ymmärrystä siitä, mihin suuntaan eri asioita kannattaa kehittää.

Luovuus saa kukkia tässä vaiheessa. Mikään idea ei ole huono, vaan kaikki mahdollisuudet dokumentoidaan ja arvioidaan.

### Vaihe 4: Testaa ja optimoi

Kun aihioista ja konsepteista on riittävästi ajatuksia, siirrymme rakentamaan prototyyppejä joita voi testata oikeilla käyttäjillä. Tässä vaiheessa:

* Keräämme **käyttäjäpalautetta** systemaattisesti
* Testaamme eri konsepteja A/B-testeillä
* Optimoimme löydösten perusteella
* Analysoimme kerättyä tietoa jatkuvasti

Tavoitteemme on oppia mahdollisimman paljon siitä, mikä toimii juuri sinun SaaS-tuotteesi kohdalla ja mikä ei.

### Vaihe 5: Jakele ja skaalaa

Valmis on parempi kuin täydellinen. Kun meillä on "koodattu versio v.1" käytössä, voimme siirtyä varsinaiseen **dataohjattuun kehittämiseen**. 

Tässä kohtaa pitää ymmärtää ettei vielä mitään ole oikeasti valmista, vaan meillä on vasta ensimmäinen versio, josta opimme jatkuvasti. The Good Side hyödyntää:

* **Analytiikkadataa** käytön ymmärtämiseksi
* **Käyttäjäpalautelooppeja** kehityksen ohjaamiseksi
* **Jatkuvan kehityksen mallia** tuotteen parantamiseksi

Tunnistamme kehityskohteita kun dataa saadaan enemmän, ja opimme sen pohjalta mitä pitäisi vielä parantaa.

## Tuhkasta timantteja: UX-kehityksen askeleet

Miten siis saat oman SaaS-palvelusi kehitettyä maailmanluokan käyttäjäkokemukseksi? Jos oikein rautalangasta väännetään, tässä yksinkertainen toimintasuunnitelma:

1. **Ymmärrä nykytilanne** - Anna The Good Siden asiantuntijan analysoida palvelusi ja koostaa huomiot.
2. **Korjaa heti helpot huomiot** - Aloita pienistä asioista ja kerää nopeita voittoja.
3. **Aloita systemaattinen isompien muutosten suunnittelu** - Luomme yhdessä tiekartan, joka tukee tavoitetta, mutta mahdollistaa etenemisen hallittavina paloina.
4. **Luota suunnittelijaan ja ymmärrä käyttäjiä** - Keskity siihen mitä asiakkaasi tarvitsevat, ei omiin mieltymyksiisi.
5. **Anna datan puhua** - Analysoimme miten muutokset vaikuttavat ja tunnistamme uusia kehityskohteita.
6. **Älä keksi pyörää uudestaan** - Iso osa UX-ongelmista johtuu siitä, ettei noudateta hyväksi havaittuja malleja.

## Kasvata SaaS-liiketoimintaasi paremmalla käyttäjäkokemuksella

The Good Siden kanssa UX:n parantaminen on suoraviivaista. Saat käyttöösi suunnittelijan, joka toimii osana tiimiäsi ja ymmärtää SaaS-liiketoiminnan vaatimukset.

Teemme kaikkemme sen eteen, että saat:

* Rehellistä palautetta palvelustasi
* Aitoja käyttäjien näkemyksiä
* Käyttöliittymäsuunnittelua joka perustuu dataan
* Tarvittaessa myös visuaalisen identiteetin uudistuksen
* Sparrausta liiketoimintasi kehittämiseen

Ymmärrämme sekä koodia että liiketoimintaa, joten tiedämme minkälaisia SaaS-palveluita kannattaa suunnitella niin, että niiden tekninen toteutus on sujuvaa ja käyttö ilahduttavaa.

**[Ota yhteyttä, niin keskustellaan miten voimme auttaa sinun SaaS-yrityksesi käyttäjäkokemuksen kehittämisessä](/fi/contact)**

