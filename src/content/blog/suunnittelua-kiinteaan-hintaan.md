---
title: "Suunnittelua kiinteään hintaan: Riskit ja hyödyt"
description: "Kiinteähintainen suunnitteluprojekti voi houkutella ennustettavuudellaan, mutta se sisältää myös riskejä. Milloin kiinteä hinta toimii ja milloin joustavampi malli on parempi?"
pubDate: 2023-11-20
heroImage: ../../assets/blog/images/suunnittelua-kiinteaan-hintaan/featured.webp
category: "design"
tags: ["design", "hinnoittelu", "palvelut"]
seoTitle: UI/UX suunnittelua kiinteään hintaan
author: moretagoy
heroImageAlt: UI/UX-suunnittelua kiinteään hintaan
---

**Ai siis miten tämä teidän palvelu toimii?** Et varmasti ole ensimmäinen joka ajattelee tuota kysymystä tutustuessaan meihin. On ymmärretävää, että perinteiseen "tunti tunnista" tekemiseen tottunut markkina ei heti ensimmäisellä kerralla välttämättä saa ihan kiinni siitä miten me työtämme teemme. Jos avataan ensin muutamaa myyttiä, joita ostavilla asiakkaille helposti on.

## Yksi suunnittelija tekee kokonaisuuksia

Ollessani konsulttina IT-alan yrityksissä, oli enemmän kuin sääntö eikä poikkeus, että isoissakin projekteissa oli vain yksi suunnittelija mukana. Asiakkaan suuntaan näytetään tarjousvaiheessa yleensä paljon isompaa tiimiä, kun mikä projektia todellisuudessa tekee. Olen ollut ainut designer mm. Finavian sivustouudistuksessa, sekä ainut suunnittelija kun rakensimme Epic Gamesille Fortnite -peliin sisällönkohdentamismoottoria. Olin myös ainut suunnittelija Powerilla, ja minun suunnitelmat työllistivät yli kymmenen ohjelmistokehittäjää. Tuo 1:10 sääntö onkin aika yleinen, kun puhutaan pitkän kokemuksen omaamista suunnittelijoista.

## Tiimin todellinen yhteistyö

Usein painotetaan, että ulkopuolisen suunnittelijan tuominen tiimiin on vaikeaa, tai jopa mahdotonta. Ollessani konsulttina, minun jokainen projekti tapahtui eri tiimien kanssa, eli jokainen projekti alkoi tavallaan nollasta tiimirakennuksen kannalta. Se ei kuitenkaan näkynyt koskaan asiakkaan suuntaan millään tavalla.

## Ajankäyttö ja tulokset

Taitava suunnittelija tekee valmiita ideoita ja ehdotuksia huomattavasti nopeammin kuin juniori. Jo aikanaan mainostoimistossa, meillä on sellainen "tunnin leiska" -malli. Eli tarjouksiin piirrettiin parissa tunnissa valmiita konsepteja ja ideoita. Kun komponenttikirjasto on kunnossa ja yhteistyö suunnittelijan ja devaajan välillä toimii, voidaan ns. piirtää kymmeniä näkymiä päivässä. Kun toimii in-house designerin roolissa, jää viikossa aikaa todella paljon muuhunkin. Ja äkkiä talon sisällä näitä henkilöitä hyödynnetään ihan kaikkeen muuhun. He piirtelevät joulukortteja ja kesäpäivien kutsuja ja lopulta he kyllästyvät siihen kaikkeen muuhun ja lähtevät.

## Odottavan aika on pitkä

Jokaisessa projektissa on vaihe, jossa piirretään paljon ja vaiheita joissa lähinnä odotellaan kommentteja tai sitä että ohjelmistokehittäjät ovat saaneet osansa valmiiksi. Ja tässä piilee se meidän mallin suurin hyöty. Asiakas maksaa kuukaudessa vain käytännössä siinä tehokkaasta ajasta, eikä odottelusta. Kuukausihinta on laskettu siten, että yhteistyön aikana on aina niitä hetkiä kun odotellaan ja tämän ajan me myymme toiselle asiakkaalle.     **Janne Gylling** janne@goodside.fi 044 750 4444