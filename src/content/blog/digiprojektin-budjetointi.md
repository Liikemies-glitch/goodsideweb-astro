---
title: Digiprojektin budjetointi
pubDate: '2024-08-14T05:30:02.000Z'
description: >-
  Varmista digipalvelun budjetin onnistuminen: määrittele tavoitteet, huomioi
  kasvu ja yllätykset. Lue lisää tehokkaasta budjetoinnista.
seoTitle: 'Digipalvelun Budjetointi: Tärkeät huomiot'
author: moretagoy
tags: []
heroImage: ../../assets/blog/images/digiprojektin-budjetointi/featured.webp
heroImageAlt: Digiprojektin budjetointi
---

Kirjoitin aikaisemmin [digipalveluiden uudistamisesta](https://goodside.fi/digipalvelun-uudistaminen/) ja nyt tässä artikkelissa keskitytään enemmänkin budjettiin ja rahaan. **Määrittele selkeät tavoitteet.** Kun ensin hahmotat, että minkälaista kokonaisuutta olet tekemässä ja paljonko sen työmääräarvio on edes jonkinlaisella arvauksella, olet jo askeleen pidemmällä. **Ymmärrä kilpailukenttää.** Jos sinulla on tiedossa, että pahin kilpailijasi on juuri investoinut kaksi miljoonaa vastaavaan projektiin, sinun ei kannata kuvitella että olet pääsemässä samaan lopputulokseen muutamalla tonnilla. **Rakenne alustava budjetti.** Määrittele ylös suunnittelun, toteutuksen, markkinoinnin, ylläpidon ja pienkehityksen kustannukset seuraavalle kahdelle vuodelle. Kun saat luvut kasaan, kerro ne 1,2 kertaiseksi. **Teknologiavalinnat.** Iso osa budjetointia on myös ymmärtää, että minkälaisella teknologialla ollaan etenemässä. Jos hyödynnät lisensoituja palveluita, kannattaa tehdä laskelmat sen pohjalta että lisenssikustannukset ovat olleet yleisesti nousussa 5-15%. **Budjetoi kasvuun.** Tämän kohdan aika moni unohtaa, mutta jos uuden palvelun suosio yllättää, kasvu voi alkuvaiheessa tuoda painetta investoida lisää ennen kuin palvelu esimerkiksi alkaa suoraa tuottamaan. **Huomioi markkinointi.** Jokaisessa teknologia hankkeessa pitäisi aina myös muistaa, että asiakkaiden houkuttelemiseksi, tai nykykäyttäjien tiedottamiseksi, kannattaa hyödyntää markkinointiviestinnän keinoja. Laita tälle aina jonkinlainen korvamerkitty osuus. **Varaudu yllätyksiin.** Aina voi tapahtua kesken projektin jotain yllättävää, joka vaatii lisää budjettia. Pidä aina varalla noin 20-25% kokonaishinnasta, jos jotain yllättävää tulee eteen. Nämä voivat olla myös projektin aikana saatuja oivalluksia jotka vaativat lisää devaamista ja resurssia.

### Lopuksi

**Haluaisin ostaa auton, paljonko se maksaa?** Tämä kysymys on kaikkiaan hyvin samanlainen kuin arvio IT-hankkeen budjetista. Auton ja projektin kokonaishintaan vaikuttaa niin monta asiaa, että täysin kiinteän hinnan sanominen on melko vaikeaa. Mutta kun pystyt arvioimaan tarpeen, laajuudeen ja rakentamaan jonkinlaisen hahmotelman kokonaisuudesta, olet jo aika lähellä. Meidän oma tuotteistus on pyritty rakentamaan siten, että investoinnin arviointi olisi jollain tavalla mahdollista. Kiinteä kuukausihinta mahdollistaa sen, että voit aina ennakoida minkä kokoinen lasku kuun lopussa saapuu. Jos aloitat kanssamme selkeän projektikokonaisuuden, annamme aina arvion siitä kuinka monta viikkoa kokonaisuus ottaa. Oman kokemukseni mukaan, nälkä kasvaa aina syödessä ja lopulta halutaan hieman enemmän kuin mitä alussa ajateltiin. Tälle osalle kannattaa siis aina varata hieman budjettia.   **Janne Gylling** janne@goodside.fi 044 750 4444