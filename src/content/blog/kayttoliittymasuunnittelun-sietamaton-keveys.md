---
title: Käyttöliittymäsuunnittelun sietämätön keveys
pubDate: '2024-08-09T11:20:14.000Z'
description: >-
  ChatGPT:n käyttöliittymä esimerkkinä suunnittelun vallasta ja vastuusta. Miten
  UI ohjaa käyttäjää ja mikä on eettisesti oikein?
seoTitle: Käyttöliittymäsuunnittelun valta ja vastuu
author: moretagoy
tags:
  - Käyttökokemus
  - UX
heroImage: ../../assets/blog/images/kayttoliittymasuunnittelun-sietamaton-keveys/featured.webp
heroImageAlt: Käyttöliittymäsuunnittelun sietämätön keveys
---

Kirjoitin alkuviikosta siitä, miten meillä [suunnittelijoilla on vastuu](https://goodside.fi/eettinen-muotoilu/) siitä minkälaisia palveluita suunnittelemme ja suostumme suunnittelemaan. ChatGPT on varmasti palveluna meille monelle tuttu ja törmäsin tänään heidän hienoon esimerkkiin siitä, miten käyttäjää voi yrittää ohjata haluttuun suuntaan. Alla oleva kuva on heidän palveluun siirtymisestä. ![](/images/blog/kayttoliittymasuunnittelun-sietamaton-keveys/Screenshot-2024-08-09-at-13.12.51-1024x529.png) **Muutama huomio näkymästä**

-   Tässä kyseisessä näkymässä luodaan mielikuva, että sinun tulee käyttäjänä nyt valita yksi esillä olevista valinnoista ja se kaikista kallein vaihtoehto on jopa valmiiksi valittuna
-   Koko sivun tarkoitus on siis rekrytoida maksavia asiakkaita palveluun
-   Kolmen kuukauden maksuvaihtoehto on hienosti merkattu että se on kaikista suosituin
-   Ja alareunassa olevilla maksutapa logoilla luodaan vielä uskottavuutta lisää
-   Vasemmalla näet mitä kaikkea tulet saamaan kun maksat joka kuukausi
-   Sen lisäksi koko asian allekirjoittaa alareunassa oleva OpenAI -merkki, joka on myös nimenä monelle tuttu

**Ihan oikealle yläreunassa on Skip -teksti**, jolla voit ohittaa tämän kokonaan ja jatkaa ilmaisella versiolla. Kuinka selkeästi se on omasta mielestäsi tässä näkymässä esillä? Kuvassa sana Skip näkyy jopa paremmin kuin itse sivulla. [https://chat.chatbotapp.ai/landing/plan](https://chat.chatbotapp.ai/landing/plan)

### Käyttöliittymäsuunnittelu ohjaa käyttäjää

Tämä esimerkki on klassinen käyttötapaus siitä, miten visuaalisuudella voidaan vaikuttaa katsojaan. Kyseisessä näkymässä värien merkitys on myös todella suuri. On haluttu korostaa niitä asioita jotka ohjaavat käyttäjää tekemään valintoja ja tässä tapauksessa valitsemaan kaupallisesti paremman vaihtoehdon.

### Käyttöliittymäsuunnittelijan valta ja vastuu

En sano, että kyseinen esimerkki olisi kaupallisesti huono. Eettisesti ollaan aika rajoilla, mutta ymmärrän myös kyseisen organisaation tavoitteet. Sen takia vallan ja vastuun käyttö onkin tärkeä ymmärtää. Jos kyseisen käyttöliittymän läpi kulkee päivittäin asiakkaita jotka tavallaan vahingossa tekevät oston, voidaan pohtia että mikä on palveluntuottajan vastuu. Toki kaikessa on myös käyttäjän oma vastuu ja jokaisen tulisi ymmärtää omien valintojensa vaikutus. Osalla käyttäjistä on parempi kyky tunnistaa esimerkin mukaisista käyttöliittymistä asioita, joihin pitäisi kiinnittää huomiota. Digitaalinen medialukutaito, tai oikeastaan  "_käyttöliittymälukutaito_" on varmasti asia joka kehittyy meillä kaikilla. Missä viimeksi itse huomasit käyttöliittymän joka pysäytti sinut ajattelemaan?   **Janne Gylling** janne@goodside.fi 044 750 4444