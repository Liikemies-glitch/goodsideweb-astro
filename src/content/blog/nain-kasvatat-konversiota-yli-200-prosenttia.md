---
title: Näin kasvatat konversiota yli 200%
pubDate: '2024-08-05T07:25:17.000Z'
description: >-
  Asiantuntijan vinkit verkkokaupan konversion parantamiseen: jatkuva testaus,
  luovuus, analysointi, tiimin rakentaminen ja ymmärryksen lisääminen.
seoTitle: 'Konversio&#x2d;optimointi: 6 avainkohtaa'
author: moretagoy
tags: []
heroImage: images/nain-kasvatat-konversiota-yli-200-prosenttia/featured.png
heroImageAlt: Näin kasvatat konversiota yli 200%
---

**Haiskahtaako klikkiotsikolta?** No, jos odotuksesi oli että löydät täältä yhden yksinkertaisen vastauksen tuohon asiaan, niin voit lopettaa lukemisen jo tähän. Koostan tähän artikkeliin viimeisen kolmen vuoden kokemuksia siitä kuin työskentelin [Powerilla](https://www.power.fi).

## Rohkea kokeileminen

**Uusien asioiden löytäminen vaatii luovuutta.** Et löydä kirjasta vastauksia siihen, että mitä ja missä kannattaisi testata tai kokeilla uudenlaisia asioita ja toiminnallisuuksia. Se vaatii aktiivista luovuutta työntekijöiltäsi, jotta löydätte jatkuvasti uusia ideoita ja konsepteja joita voitte testata. Tähän voi ostaa apua myös ulkopuolelta, mutta isoilta osin onnistuminen on myös kiinni siitä miten saat lisättyä oman tiimisi ymmärrystä siitä miten palvelusi toimii ja mikä on mahdollista.

## Tulosten analysointi

**Sitä saa mitä mittaa.** Ja se on juuri näin. Mitä ikinä kehität, mieti tarkkaan niitä mittareita joiden avulla koitat todentaa asioiden kehittymistä. Mitä kaikkea muuta on testausajan aikana tapahtunut, onko ajankohdassa jotain sellaista joka voi myös osaltaan vaikuttaa tuloksiin ja mitä luvut todellisuudessa tarkoittavat. Tuota aina raportti talteen, johon voi palata myöhemmin jos koet tarvetta varmistaa että miten jokin toimi tietyssä ajanhetkessä.

## Jatkuva testaaminen

**Aina pitäisi testata jotain.** Testaa mielellään kymmentä asiaa kokoajan. Paljonko kirjautuminen vaikuttaa ostamiseen, miten personointi vaikuttaa ostoskoriin, mitkä toimitusvaihtoehdot toimivat parhaiten jne. Rakenna itsellesi kalenteri, johon suunnittelet kuukausiksi etukäteen asioita joita pitäisi testata.

## Älä pysähdy koskaan

**Vaikka joku toimii nyt hyvin, tai huonosti,** se ei tarkoita että asia olisi samalla tavalla vuoden tai edes kuukauden kuluttua. Toimintaympäristössäsi tapahtuu jatkuvasti, joten et voi jäädä paikoilleen ja tuudittautua siihen että hyväksi havaittu asia toimisi niin maailman loppuun asti. Jokainen muutos jonka pahin kilpailijasi tekee, vaikuttaa sinuun. Testaa siis vuoden aikana samoja asioita myös uudestaan.

## Ymmärryksen lisääminen

**Konversion lisääminen on koko organisaation asia.** Kun pystyt lisäämään ymmärrystä organisaation sisällä, saat testaamiselle ja kehittämiselle resursseja. Ymmärrys auttaa myös silloin, kun analysoitte tuloksia eikä jokaista pientä asiaa tarvitse aina selitellä tiimille uudestaan.

## Tiimin rakentaminen

**Jos sitä ei kukaan omista, ei sitä kukaan tee.** Pitä huoli että tiimissäsi on riittävästi osaamista kaiken yllämainitun tekemiseen. Yksi tärkeimmistä asioista on, että sillä kuka lopullisen idean keksii, ei saa olla mitään merkitystä. Tulette tarvitsemaan satoja ideoita, joista kourallinen pääsee testiin asti. Luovassa työssä haetaan aina alkuun määrää.

## Lopuksi

Kuten varmaan ymmärrät, en voi julkisesti jakaa lukuja ja tarkkoja esimerkkejä edellisen työnantajani analytiikasta, mutta jos olet kiinnostunut siitä miten verkkokauppaasi voisi kehittää, autan mielelläni.     **Janne Gylling** janne@goodside.fi 044 750 4444